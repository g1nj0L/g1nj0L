+++
title = "TIKZ SERIES. Introducció"
date = "2024-09-23"
description = "Una primera aproximació al paquet tikz/PGF. El primer d'una sèrie d'articles al voltant d'aquests."
[taxonomies]
tags = ["tikz", "guies"]
[extra]
cover_image = "images/markdown-syntax.png"
+++

# Què és el tikz?

El <code>tikz</code> i el sistema en què es fonamenta, el <code>PGF</code>, començà com una *frikà* d'un informàtic alemany anomenat <cite>Till Tantau[^1]</cite> que volia fer gràfics ben xulos sense perdre qualitat (perquè no sabia exportar imatges del MATLAB i del Mathematica... com tu) per a la seua tesi. En realitat el tio sabia emprar la resta de programes però, com tots, estava cremat de tindre n programes instal·lats (amb n tendint a infinit) per a fer diferents tipus de gràfics quan el Latex era perfectament capaç de fer allò que ell (i nosaltres) volia.

[^1]: [Till Tantau — University of Luebeck (uni-luebeck.de)](https://research.uni-luebeck.de/en/persons/till-tantau)

La cosa és que el tio s'ho prengué com una cosa personal i, casualitats de la vida, ara és gairebé un llenguatge de programació amb una documentació extensa que no et llegiràs però que et permetrà fer un senyor TFG (o TFM, o el que consideres) en condicions. Aquesta primera sèrie de la meua pàgina web, doncs, servix com a recull de tota una sèrie de recursos que he recopilat i que he disposat curosament en l'odre que he considerat més oportú (seleccionant la informació més important, ajuntant diferents fonts...) a mode d'introducció a aquest paquet del làtex des d'una òptica d'un estudiant de física/matemàtiques.

En un tó un poquet més seriós, però, en resum el `tikz` és, segons el mateix creador d'aquest:

{% admonition(type="quote", title="TIKZ") %}
Bàsicament, només definix una sèrie de comandament de `TEX` que dibuixen gràfics [...] En certa mesura, quan empres `tikz` *programes* els teus gràfics de la mateixa manera que *programes* el teu document quan empres el <cite>`TEX`[^2]</cite>.
[^2]: [PGF/TikZ Manual - Complete Online Documentation](https://tikz.dev/).
{% end %}

I el `PGF` és, bàsicament, un format de gràfics portable (portable graphics format) sobre el qual es basa el `tikz`. Doncs això. Jo ho entenc així: `PGF` és la base de tot i `tikz` és la nostra forma d'interactuar amb ell sense morir en l'intent. Si vols més informació, no dubtes en consultar la [pàgina web oficial](https://tikz.dev) del paquet.


{% admonition(type="warning", title="ei!") %}
El `tikz` no és un programa d'edició de gràfics a l'ús. Té molts avantatges però també cal tindre en compte diferents elements:
- Té una corba d'aprenentatge prou acusada
- No pots veure allò que estàs fent mentre ho fas (cal compilar el codi)
- Xicotets canvis poden donar lloc a llargs temps de complicació
- Ho fas tot en una interfície CLI (estem acostumats a GUIs)
Si tot això et té igual, com a mi, llavors estàs més que preparat per a endinsar-te en aquesta madriguera de <cite>conill[^3]</cite>.
{% end %}

[^3]: [Rabbit Hole - Urban dictionary](https://www.urbandictionary.com/define.php?term=Rabbit+Hole#:~:text=Rabbit%20Hole%20mug.-,Rabbit%20Hole,-1%20To%20go).

Finalment, convé comentar un altre paquet que emprarem sobretot si volem centrar-nos en gràfiques i diagrames: el `pgfplots`. Està basat en el `tikz` i simplement ens facilita la vida de cara a la representació de funcions i altres coses semblants. Podem fer gràfics de línies, diagrames de dispersió, funcions constants a trossos, diagrames de barres, gràfiques de superfície, gràfiques de contorn, histogrames... Així doncs, en general emprarem:
- El `tikz/pgf` per a dibuixar coses genèriques en `LaTeX` (graelles, fletxes, diagrames....)
- El `pgfplots` per a representar gràfiques i coses semblants (tot i que el `tikz`també permet representar eixe tipus de figures, només que amb uns comandaments un poc menys intuïtius)

# Per què aquest format?

La cosa és que ja duc un temps volent adinsar-me en el món de la informàtica en general i de la programació i la criptografia en concret perquè, igual que el Till Tantau, soc un friki i volia fer-me un compte de Github/Gitlab per a començar a experimentar, però em feia un poc de por (soc un beta).

Un projecte menys tècnic i exigent com aquest està servint-me per a aprendre els bàsics del `Git` i familiaritzar-me amb el Github/Gitlab i alguns llenguatges de programació ([Rust](https://www.rust-lang.org/), bàsicament), alhora que comence a experimentar.

D'altra banda, alhora que aprenc el fet d'exposar tot el procés d'aprenentatge i les conclusions a què n'arribe permet que altres companyes puguen nodrir-se d'aquests recursos i emprar-los en el seu dia a dia. El coneixement no té amo i és la nostra responsabilitat difondre tot allò que sabem perquè altres puguen aprofitar aquests coneixements. Tret que sigues un puto nazi, que llavors paga més la pena que et calles la boca si no vols tindre problemes :)

A més, sent sincers, amb les meues notes al màxim que aspire és a ser el secretari dels meus companys de classe (sense menysprear a la gran tasca que tants i tantes secretàries fan diàriament). Aquest web és un intent de demostrar-los per què seria un bon secretari (aka picador de codi professional) i, tot siga dit, per a estalviar-me hores i hores d'explicar el mateix concepte per whatsapp amb àudios i missatges interminables a diferents persones. El fet que el web siga de codi obert, a més, permet que tothom que vullga puga colaborar-hi. Entre totes tot, supose.

# Tot açò està molt bé... però per on comence?

Aquesta xicoteta guia, condensada en una sèrie de publicacions al voltant del `Tikz/PGF`, està dividida en diferents capítols que aniran actualitzant-se amb el temps. A més, aniré afegint-ne de nous segons veja útil, de forma que pràcticament mai estarà finalitzada.

La idea d'aquesta guia no és explicar al complet el `tikz`, per a això ja està la [documentació oficial](https://tikz.dev/). Aquest web servix com a primera aproximació a l'eina posant el focus en les parts d'aquesta que són útils per a estudiants de física i matemàtiques (potser també per a altres disciplines). És una eina molt completa i complexa que és difícil d'abastar en la seua totalitat en una pàgina web amb els recursos i temps dels què dispose. Açò pot resultar, tindre massa informació disponible sobre un tema que no dominem, abrumador en molts casos i per això aquest web pretén acotar la informació a les parts que ens siguen més útils, suposant una primera aproximació molt més familiar al `tikz/pgf`. Els objectius d'aquest web, per tant, són els següents:

1. Assolir un coneixement bàsic sobre què són el `tikz` i el `pgf` i per a què servixen
2. Aprendre els fonaments d'aquestes eines (línies, punts, graelles, camins, arbres i paràmetres)
3. Aprendre a dibuixar gràfiques, circuits, histogrames, taules i animacions bàsiques (emprant també el `pgfplots`)
4. Aprendre on poder ampliar els nostres coneixements i resoldre els dubtes que ens sorgisquen en el futur

Amb aquests cinc punts, haurem assolit un nivell bàsic/intermedi que ens permetrà fer la majoria de coses que necessitem al llarg de la nostra vida com a estudiants/investigadors.

Per a començar, ves a l'índex, sobretot si estàs buscant alguna cosa concreta. Si simplement vols començar a aprendre més coses sobre el `tikz`, seguix l'ordre lògic. Si ets un estudiant de física/matemàtiques i vols anar al que realment et siga útil, ves directament al punt del **PGFPLOTS**, que és el que realment empraràs en el teu dia a dia al llarg de la carrera. Si vols anar a les fonts que he emprat per a consultar-les tu soleta directament, endavant, les tens a la nota [[Fonts|fonts]].

Si t'agrada el que veus, pots estar pendent del web, on aniré penjant coses relacionades amb física i informàtica (aquelles parts que estiguen relacionades amb física, com aquesta guia). Ah i si tens qualsevol cosa que puga ser interessant per a aquesta sèrie de publicacions (encara que siguen faltes d'ortografia), no dubtes en afegir-les a través de Github o bé posar-te en contacte amb mi a través de les vies de contacte que pots trobar en la pàgina "[[Qui soc|qui soc?]]".
